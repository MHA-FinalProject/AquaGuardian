# AquaGuardian

## מהות המשחק

השחקן הוא צוללן שיידרש לשחות באוקיינוס ביחד עם 4 דגים בצבעים שונים. במהלך המשחק הצוללן נדרש לשחות בין חיות המים המסוכנות ובין מערות הנמצאות מתחת למים, ולהציל את הדגים ששוחים עימו. 
המשחק מיועד למטופלים בהליך שיקומי בבית לוינשטיין. משחק המחשב מקושר למכשיר שמחובר ליד המטופל כך שהוא יצטרך להזיז את אצבעותיו על מנת לנוע במשחק.
הצוללן מייצג את האצבע האקטיבית באותו השלב, וארבעת הדגים מייצגים את ארבעת האצבעות הנותרות.
אם בשלב מסויים יזיז השחקן את האצבע (באופן משמעותי) שהיא אינה האצבע האקטיבית, הדגים ששוחים עימו יסטו מהמסלול וכך יוכלו להינזק מחיות המים המסוכנות.

### 1. שחקנים

* המשחק מיועד לאנשים שעברו שבץ מוחי המתקשים בהפעלת שרירי היד. בתהליך השיקום ישחקו במשחק ובכך תהיה להם מוטיבציה להזיז את היד ולעזור לה לחזור לתפקד.
* המשחק מיועד לשחקן אחד בלבד.


### 2. יעדים

* השחקן נדרש להגיע לתיבת אוצר הנמצאת בעומק הים. הצוללן יגיע אליה לאחר מסלול מסויים שיעבור.
* האוצר יתגלה לעיניי השחקן לקראת סוף השלב (המוגדר לזמן מסויים).

### 3. תהליכים

במהלך המשחק השחקן יידרש לצלול לתוך מערות. הוא יעשה זאת באופן הבא: המערות ימצאו מתחתיו והוא יידרש לקמץ את האצבע האקטיבית שלו כלפי מטה על מנת להכנס לתוך המערה. המערות יהיו קצרות כך שבסוף המערה השחקן יוכל לשחרר את האצבע האקטיבית עד להיתקלות במערה הבאה.
בנוסף, הצוללן יוכל להיתקל בכרישים ועל מנת להתחמק מהם יידרש לשחות מתחתיהם כך שיצטרך להוריד את האצבע יותר.

### 4. חוקים

* אסור להזיז אצבע שאינה האצבע האקטיבית. 
* השחקן יידרש להיזהר מאובייקטים הנמצאים במים ולהתאים את תזוזתו אליהם. למשל, מערה, כרישים וכו'.
* ארבעת הדגים השוחים עם השחקן מסמלים את החיים של השחקן במשחק. אם יזיז אצבע שהיא לא האצבע האקטיבית, הדג המסמל את אותה האצבע יוכל להיפגע מחיות המים, והצוללן יאבד חיים.

### 5. עימותים

* המכשולים במשחק יוכלו להוות עימותים לשחקן, אם יזיז אצבע שאינה האצבע האקטיבית יאבד את אחד הדגים השוחים עימו - כלומר יאבד חיים. 
* הצוללן יידרש לשחות בתוך המערה כך שיידרש לקמץ את האצבע מספיק על מנת לא להיתקל בתקרת המערה.

### 6. גבולות

גבולות המשחק יהיו גבולות המצלמה וכאשר השחקן יצלול בתוך מערה, גבולות המערה יהיו גבולות המשחק.

### 7. תוצאות

אם השחקן הגיע לאוצר - ניצח.
במידה והשחקן איבד את כל ארבעת הדגים השוחים עימו או שאיבד את שלושת המפתחות (מהיתקלות השחקן עם המערה) - הפסיד.
בסוף המשחק יינתן לשחקן ניקוד התלוי בכמות החיים שנותרו לו, ובהתאם לשחייה המדוייקת שלו. כלומר, אם ייתנגש בתקרת המערה יאבד ניקוד.



 


